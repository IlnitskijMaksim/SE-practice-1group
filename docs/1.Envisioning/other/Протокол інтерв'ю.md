# ПРОТОКОЛ ІНТЕРВ'Ю

команда: «*Fungos*»

замовник:  *Бабич О.В*

Дата проведення: *04.03.2023*

Місце проведення: *Google Meet (онлайн)*

## Питання та відповіді

**Q**: *Для чого буде використовуватися програмний продукт?*

**A**: Ми плануємо його використовувати в коледжі аби генерувати іменні сертифікати для учасників курсів, семінарів та вебінарів які ми проводимо

**Q**: *Які у вас є побажання стосовно оформлення сторінки?*

**A**: Оформлення - нейтральне, бажано в холодних тонах (біло-синьо-сірі), адаптивність не пріоритетом, але бажана, загалом виглядати має професійно:)

**Q**: *Яку базову функціональність має надавати продукт?*

**A**: Має бути можливість обрати фонове зображення, ввести назву заходу, прізвище та ініціали викладача, який проводив курси чи вебінар, кількість годин, імена та прізвища учасників, дату видачі сертифікату (за замовчуваням це поточна дата), а на виході отримати готові до друку (збереження в PDF) сертифікати, які можна завантажити, роздрукувати чи надіслати учасникам

**Q**: *Чи потрібно надсилати створений сертифікат на пошту?*

**A**: Ні, це непотрібно. Принаймі в цій - початковій - версії продукту 

**Q**: *Чи існують ще якісь особливі вимоги до майбутнього продукту, про які ми маємо знати?*

**A**: Це має бути клієнтський веб-застосунок, який не містить серверного коду і хоститься прямо у своєму репозиторії (з GitHub Pages). Чудово було б також створити (запакувати для десктопу) десктопну версію за допомогою технології [Electron](https://www.electronjs.org/ru/) - ми були б дуже вдячні

**Q**: *В який спосіб ми маємо звітуватись та надавати вам інформацію про прогрес проекту?*

**A**: Оскільки ми додані як колаборатори, ми маємо змогу слідкувати за перебігом проекту, також ми домовимось про періодичні відеозустрічі

**Q**: *Що для вас важливіше - якість продукту чи терміни його випуску?*

**A**: Терміни проекту фіксовані та обмежені тривалістю практики, тож на закінчення практики ви маєте продемонструвати працюючий прототип продукту, але якість (відповідність вимогам) є також важливою. А ще хтось з вас, можливо, візьме цей проект на дипломну роботу... 

**Q**: *Чи має місце якась специфіка користувачів, які будуть використовувати продукт?*

**A**: Це викладачі коледжу. Дехто з них не надто вправний в роботі з ПЗ та онлайновими сервісами;), тож інтерфейс має бути максимально простим та інтуїтивно зрозумілим 

**Q**: *Чи є у вас якісь вимоги стосовно підтримки продукту?*

**A**: На сторінці вводу даних для генерації сертифікатів мають бути копірайти розробників та контактна інформація аби користувачі могли повідомити про проблеми, запропонувати якусь функціональність тощо  

**Q**: *У який спосіб вам буде зручніше повідомляти нам про знайдені помилки?*

**A**: Як вже було сказано, на сторінці має бути можливість зв'язатись з розробниками - це може бути адреса електронної пошти, месенджер чи форма для надсилання повідомлення 

**Q**: *Чи є якісь особливі вимоги стосовно документації та довідки з використання продукту?*

**A**: Всі документи, шаблони яких містяться в репозиторії, мають бути заповнені. Також продукт має містити вичерпну довідку з поясненнями як ним користуватись. Найкращим варіантом буде оформити її у вигляді Wiki прямо в репозиторії продукту 

<br>

## Додаткові міркування або припущення, які потребують перевірки
* надзвичайно важливо, щоб усе (документація, код, довідка, сам захощений продукт тощо) було в одному місці - в репозиторії продукту
* це - реальний проект для реального замовника (коледж), тож за умови його якісного виконання та впровадження в діяльність коледжу є можливим отримання відгуку, акту про впровадження тощо. Також це чудова тема для дипломної роботи
* за результатами практики важливо продемонструвати і працюючий прототип і повний пакет проектної документації

---
Замовник: 		
- [x] *Бабич О.В.*

Інтерв'ю провели:			

- [x] *Анур'єва К.*
- [x] *Куценко С.*
- [x] *Кушко В.*
- [x] *Каверін Д.*
- [x] *Кричевська В.*

---
[:arrow_up: Повернутись до початку етапу](/docs/1.Envisioning/README.md)
